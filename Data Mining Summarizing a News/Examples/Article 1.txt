Şehirde yaşayan insanlar pek bilmez ama kırsal kesimde yaşayan herkes, doğadaki bitkilerin hepsinin çok önemli olduğunu bilir. Üzerine basarak geçtiğiniz birçok bitkinin, yol kenarlarında biten çalılıkların, ağaç diplerinde yeşeren otların muhakkak şifalı bir yönü vardır. İnsanlığın var oluşundan bu yana, doğadaki bitkiler tıp alanında kullanılmıştır. Bunlardan biri de funda bitkisi olarak da bilinen süpürge otudur. Hani eskiden evleri süpürmek için kullanılan süpürgeler var ya ondan bahsediyoruz işte. Süpürge yapımında kullanılan bir bitkinin sağlığa faydası mı olurmuş demeyin. Dilerseniz süpürge otunu, faydalarını ve zararlarını ayrıntılı bir şekilde öğrenelim.

SÜPÜRGE OTU NEDİR?

Süpürge Otu Nedir?Süpürge otu halk arasında funda bitkisi veya otu olarak da bilinir. Bilimsel adı ise Calluna vulgaris‘tir. Çalı formunda olan bitki yaz-kış yeşil haldedir. Yetişmesi için ekstra bir özen göstermeye gerek olmayan süpürge otu, hemen her iklimde kendine elverişli ortam bulabilir. Yüzyıllardır tıp alanında kullanılan süpürge otu, sepet ve süpürge yapımında kullanıldığı için bu adı almıştır. Aslında birçok yerde bilinen ismi funda bitkisidir. Anavatanı, Avrupa olan bitki, ülkemizde de çok rahatlıkla yetişebilir. Hemen dikkat çeken pembe ve morumsu çiçekleri vardır.

Güneşi çok fazla sevmeyen bitki, gölge veya az güneşli yerlerde bir metre boyuna ulaşır. Sonbaharda çiçeklenmeye başlayan süpürge otunun pembe çiçekleri çan şeklindedir. Serin havaları seven süpürge otu daha çok, kumlu topraklarda ve ağaçlık alanlarda iyi yetişmektedir. Süpürge otunun sağlığa olan faydalarından birazdan bahsedeceğiz. Ama bu bitkinin bir de ticari olarak kullanımı bulunuyor.

Çalı formunda olan bitki kurutulduktan sonra sepet ve süpürge yapımında kullanılmaktadır. Yeterli büyüklüğe ulaşan bitki topraktan sökülerek toplanır. Köklerindeki toprak temizlenir ve kurumaya bırakılır. İdeal şekilde kuruduğunda ise bir araya getirilip bağlanarak süpürge yapılır. Yine benzer şekilde piknik sepetlerinin yapımında da süpürge otundan faydalanılmaktadır. Süpürge otunun kurutulmuş tohumları ise kuş yemi olarak kullanılmaktadır.

SÜPÜRGE OTUNUN FAYDALARI NELERDİR?

Süpürge Otunun Faydaları Nelerdir?Süpürge otunun yüzyıllardır tıp alanında kullanıldığını söylemiştik. Peki süpürge otunun insan sağlığına ne gibi faydaları bulunuyor? Süpürge otu daha çok cilt hastalıklarında kullanılır. Örneğin kurdeşen hastalığının tedavisi için, ezilmiş süpürge otu tohumundan faydalanabilirsiniz. Sabah ve akşam birer tatlı kaşığı tüketeceğiniz bitki tohumu, çok kısa sürede kurdeşen döküntülerinin iyileşmesini sağlayacaktır.Sade tüketemiyorsanız tarçın kullanımı gibi yoğurda katarak tüketebilirsiniz.

Süpürge otunun en sık yararlanılan bir diğer özelliği ise terletme etkisidir. Özellikle gribal enfeksiyonlarda hastayı terletip, ardından duş alması sağlanır. İşte süpürge otu terletme özelliği olan harika bir bitkidir. Bitki çayı olarak tükettiğinizde, hem hastalıktan daha kolay kurtulduğunuzu hem de ateşinizin düştüğünü göreceksiniz. Evde kefir yapımı gibi basitçe içeceğinizi hazırlayabilir ve şifasından yararlanabilirsiniz.

Süpürge otunun rahim ve vajinal iltihapları iyileştirdiği kanıtlanmıştır. Sancıları azaltarak doğumu kolaylaştırması da ispatlansa da bu durum biraz kritik olduğu için, mutlaka doktorunuza danışmalısınız. Bunlardan başka idrar yolları enfeksiyonuna iyi gelir, kalp-damar hastalıklarından korur, böbrek taşının daha kolay düşmesini sağlar. Gut hastalığında, prostat kanserinde ve cinsel bir hastalık olan bel soğukluğunda da tedaviye destek olduğu bilinmektedir.

SÜPÜRGE OTUNUN ZARARLARI NELERDİR?

Süpürge Otunun Zararları Nelerdir?Süpürge otu önerilen dozu geçerek kullanılırsa tansiyon düşmesine yol açabilir. Kan dolaşımını hızlandırması elbette tercih edilen bir durumdur. Fakat aşırıya kaçılırsa tansiyonda düşme meydana gelebilir. Süpürge otunu tok karnına tüketmeye ve kullanırken aşırıya kaçmamaya özen göstermelisiniz.